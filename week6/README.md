# Упражнение №6 - Шаблони

## Задача 1

Реализирайте функция `swap`, която разменя стойностите на две променливи от един тип, независимо от това какъв е той.

## Задача 2

Реализирайте функции `min` и `max`, които връщат минималния/максималния от два аргумента с еднакъв тип.

## Задача 3

Използвайте класа `IntVector`, който написахме ([.hpp](../week4/3/IntVector.hpp), [.cpp](../week4/3/IntVector.cpp)). Променете го така, че да работи не само за елементи от тип `int` и да се казва `Vector`.

## Задача 4

Как бихме могли да върнем повече от едно нещо в някоя функция?

Реализирайте клас `Pair`, който да енкапсулира две променливи, всяка от които от произволен тип (могат да са два различни). Нека всяка от тях е read-only.

*Btw [std::pair](https://en.cppreference.com/w/cpp/utility/pair) exists*

## Задача 5 (за упражнение)

Как можем да наблюдаваме абсолютно всяка промяна в стойността на дадена променлива и да я логнем в конзолата например?

Напишете шаблон за клас `Observable<T>` с:

* Конструктор `Observable(const T&)`: запазва стойността на подадения параметър в `private` поле.
* Селектор `T getValue() const`: връща копие на запазената стойност
* Мутатор `void setValue(const T&)`: освен да присвоява новата стойност, прави още две неща:
    1. Точно **преди** да присвои стойността отпечатва на конзолата `Will set value from {старата стойност} to {новата стойност}`
    1. Точно **след** като присвои стойността отпечатва на конзолата `Did set value from {старата стойност} to {новата стойност}`

## Задача 6 (за упражнение)

Стаковете (стековете) са често-използван похват от програмистите. Ето един пример за стак (стек) от ежедневието:

![Stack example](https://docs.microsoft.com/zh-tw/xamarin/ios/get-started/hello-ios-multiscreen/hello-ios-multiscreen-deepdive-images/01.png)

Напишете шаблон за клас `Stack<T>`, който да има  следния ограничен публичен достъп:

* `void push(const T& element)`: "пушва" (добавя) елемент към края на стака
* `void pop()`: "попва" (премахва) елемент от края на стака
* `T& top()`: връща елемента на края на стака (по референция)
* `bool isEmpty() const`: връща дали стака е празен
* `unsigned int size() const`: връща размера на стака

*Btw [std::stack](https://en.cppreference.com/w/cpp/container/stack) exists*