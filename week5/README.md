# Упражнение №5 - Приятелски класове и функции. STL.

`friend`, `friend class`, `std::string`, `std::vector<T>`

## Задача 1

Предефинирайте операторите `<<` и `>>` за `std::ostream` и `std::istream` респективно, така че да работят и за класа `String`, който написахме предния път и така че да имитират дефиницията на `std::string`.

## Задача 2 (позволено е използването на STL)

Напишете клас `WebStore`, който да моделира склад на онлайн магазин. Класът управялва и пази информация за колекцията от продукти, както и за оборота.

За продуктите използвайте клас `Product` (ако не сте го написали, напишете си го, за да си упражните голямата четворка, иначе за тази задача може да ползвате и моите файлове: [.hpp](../week4/1/Product.hpp) и [.cpp](../week4/1/Product.cpp). Също така пък ако искате можете и да го пренапишете чрез `std::string` вместо `char*`. В този случай ще пишете ли голяма 4-ка?).

За да бъде използван от сайта на уеб магазинът, класът `WebStore` трябва да има следните публични методи:

* `bool addProduct(const Product&)`: добавя продукта към инвентара само ако вече не съществува друг такъв със същото име. Връща дали е бил добавен продукта.
* `bool removeProduct(const std::string& name)`: премахва продуктът, който има име `name`, ако съществува. Връща дали е бил премахнат даден продукт.
* `double getPriceOf(const std::string& name) const`: връща цената на продукта с име `name`.
* `unsigned int getAmount(const std::string& name) const`: връща наличността на продукта с име `name`.
* `void addOneOf(const std::string& name)`: увеличава наличността на продукт с име `name` с единица.
* `bool sellOneOf(const std::string& name)`: понижава наличността продукт с име `name` с единица и добавя неговата цена към оборота на магазина, но само ако продуктът е наличен (т.е. `amount > 0`) и съществува в инвентара. Връща дали успешно е бил продаден продукт.
* `double getProfit() const`: връща натрупания оборот на магазина.

